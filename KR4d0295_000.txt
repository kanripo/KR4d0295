# -*- mode: mandoku-view; -*-
#+TITLE: 漫塘集
#+DATE: 2015-08-25 00:03:07.227377
#+PROPERTY: ID KR4d0295
#+PROPERTY: BASEEDITION WYG    
#+PROPERTY: JUAN 提要
<pb:KR4d0295_WYG_000-1a>¶
欽定四庫全書　　　　　集部四¶
　漫塘文集　　　　　　　别集類三(宋/)¶
　　提要¶
　　　　臣等謹案漫塘文集三十六巻宋劉宰撰宰¶
　　　　字平國金壇人紹熈元年進士官至浙東倉¶
　　　　司幹官属韓侂胄用兵挑釁宰不樂仕進尋¶
　　　　自引去屏居漫塘三十年屢召不出以直顯¶
　　　　謨閣主管玉局觀卒于家朝廷嘉其節賜諡¶
<pb:KR4d0295_WYG_000-1b>¶
　　　　文清事蹟具宋史本傳宰著作甚多淳祐初¶
　　　　王遂裒其遺稿十僅得四五為之編訂名曰¶
　　　　前集理宗收入秘閣世遂無傳明正徳間大¶
　　　　學士靳貴從閣中抄出因授王臬鋟梓為三¶
　　　　十六巻宰秉性恬澹平生無他嗜好於書靡¶
　　　　所不讀雖博考訓註而自得之處為多所為¶
　　　　文章淳古質直不事藻飾而自然明達漫塘¶
　　　　一賦尤為世所傳誦其講學一以程朱為歸¶
<pb:KR4d0295_WYG_000-2a>¶
　　　　當為真州司法時方禁仕者讀周程氏書宰¶
　　　　堅不肯署狀所與遊者多朱子門人而不及¶
　　　　登朱子之門故集中三致意焉亦可見其趨¶
　　　　向之堅篤矣宰所著别有語録十巻今已久¶
　　　　佚惟此集僅存云乾隆四十二年十月恭校¶
　　　　上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
