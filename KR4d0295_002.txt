# -*- mode: mandoku-view; -*-
#+TITLE: 漫塘集
#+DATE: 2015-08-25 00:03:07.262175
#+PROPERTY: ID KR4d0295
#+PROPERTY: BASEEDITION WYG    
#+PROPERTY: JUAN 卷二
<pb:KR4d0295_WYG_002-1a>¶
欽定四庫全書¶
　漫塘集卷二　　　　　　　宋　劉宰　撰¶
　　五言八句¶
　　　雲邊偶成二首¶
月下浮舟去雲邊曳杖行物華隨節換人意與秋清小¶
圃蔬逾潤荒叢菊向榮幽尋元自好底用絆浮名¶
地曠晩逾静山空月倍明銀河横灝氣石澗伴吟聲䬃¶
䬃迎風葉飛飛濕露螢歲華行晚矣為爾一凝情¶
<pb:KR4d0295_WYG_002-1b>¶
　　　發紹興¶
留滯青春晩經行此日初柔條桑著眼短穗麥生鬚竹¶
外雲埋屋花邊水遶渠箇中容我老肯遺子公書¶
　　　天台道中¶
花重朝霏散鳥啼春意深風光自流轉行役負登臨澗¶
水流新綠山雲捲夕隂病容兼白鬢漂泊此時心¶
　　　馮公嶺¶
地隘山逾峻人勤俗不奢時培石上土更種竹間茶接¶
<pb:KR4d0295_WYG_002-2a>¶
畛田成篆連筒水濺花征塵如不到老我即東家¶
　　　長林場海邊道上¶
海霧晚逾合海風春更寒衰顔欺薄酒老膽傲驚湍叢¶
竹人家近平沙客路寛明朝應更好山翠撲征鞍¶
　　　松江道中¶
乆作松江夢重來泛短篷淡雲飛急雪枯葉戰狂風煙¶
末三家市波心一釣翁鴟夷身計耳呉越等成空¶
　　　同葉恭叔鄭節卿飲于趙子野官舍(分得/壺字)¶
<pb:KR4d0295_WYG_002-2b>¶
相望各千里相逢酒一壺交情貫金石詩思𣺌江湖夜¶
雨滋園菊秋風落井梧歸與吾有日聚散一長吁¶
　　　偶成¶
木落山呈骨泉空水反源知時秋燕去負日午蜂喧玉¶
粒炊晨甑金英卧晩園歲華今已暮身世兩忘言¶
　　　試郭生筆¶
金華山中僊委蛇霜雪明君於何處得束縛封管城大¶
白真若辱脫帽甘沉冥世有揚子雲猶堪草𤣥經¶
<pb:KR4d0295_WYG_002-3a>¶
　　　送傅守伯成歸(以林園窮勝事鐘/鼓樂清時為韻)¶
煩暑斂清曉西風生逺林客懷感素秋歸夢越千岑祖¶
帳城南門藹藹萃華簪舉觴忽有贈去矣無遐心¶
堂堂司馬公獨樂五畝園歲月坐成晩花木亦已繁世¶
事尚可為石交有遺言歸來黙無語拊石弄潺湲¶
令行肅權豪仁施先困窮適此饑饉餘喟彼杼軸空勞¶
來窮人謀祈禳與天通那得三百州落落皆此公¶
世念分五兵當使道戰勝昔别稽山隂風采臞而整重¶
<pb:KR4d0295_WYG_002-3b>¶
逢驚少壮神光爍衰病一氣中夜存還丹&KR0339;葛令¶
永日來清風黃堂少公事憑欄一長望千載㡬興廢論¶
功赤壁多語士北府銳歸舟眇家具弔古足新製¶
金山故佳麗傑觀環孤峯對峙焦公廬林杪出疎鐘南¶
歸謝塵鞅北眺足從容應持濟川手一酹擊楫翁¶
辯士變初説勇士衰再鼓向來東海濱有士節獨苦歲¶
晩兒女戀頗亦類張禹堂堂裴晉公綠野能容與¶
仕至二千石富貴有足樂官為諌大夫亦足究所學蘭¶
<pb:KR4d0295_WYG_002-4a>¶
階擢珠樹金閨聮棣萼何妨赤松遊不負黃石約¶
濯纓滄浪水為愛滄浪清明明中興主齋居方厲精疏¶
傅不自惜決去鴻毛輕濫觴爾何知咄哉檀長卿¶
北渚有狂士病卧忘四時綠暗知春晩葉落識秋期西¶
風日已髙凝露方自滋獨有歲寒心不負流水知¶
　　　送梁伯暘歸括蒼三首¶
怒風駕海潮錢塘天下壯岷山浚源委東下極奔放中¶
横吳淞江煙波𣺌四望歸與太史筆偃蹇九霄上¶
<pb:KR4d0295_WYG_002-4b>¶
城闗美少年三五事游冶明璫燭綺疏寳香籠舞榭一¶
朝黃金盡帷蓋羞狗馬短檠有真樂行矣遴取舍¶
西北天馬駒墮地志千里暴生執鞭轡邂逅渥洼水東¶
來薦郊廟聲名藹千祀咄爾駑駘輩局縮當愧死¶
　　　雲邊偶成¶
樂歲饒嘉澤荒山徧有秋㫁雲猶過雨平陸自交流香¶
飯炊紅軟嘉蔬薦綠柔蠅營竟何事老我即菟裘¶
　　　即事有懷二首¶
<pb:KR4d0295_WYG_002-5a>¶
千山收宿靄一氣藹金行爽吹舒澄碧晴暉麗太清徘¶
徊望前嶺徙倚歩南榮為問蓴鱸客何須身後名¶
濟世無長䇿觀詩歎小明悠悠忘夜永淅淅聽秋聲困¶
躓鹽車驥飛騰腐草螢乖逢偶然爾造物兩何情¶
　　　儀真雍生見和因再用韻兼懷儀真¶
北觀憑欄望西橋信馬行朋從有名勝風物正凄清亂¶
定人煙改春回草木榮遥憐舊游處壞壁暗題名(聞余/梅園)¶
(題壁/尚存)¶
<pb:KR4d0295_WYG_002-5b>¶
久客憐之子寒牕㡬晦明羈禽戀鄉國來雁尚邊聲事¶
去雲成狗時來草化螢未須論得失把酒謾忘情¶
　　　和郡倅陳校書(模/)祈雨韻¶
麥隴收黃槁秧田欠綠滋三時猶好在一雨未為遲精¶
意能先物神明敢後期邦人孚至意可但不能欺¶
　　　和羅權丞(愚/)至日雪韻¶
臺上五雲紀宫中一線添巧開三白瑞幻出六花鹽宿¶
麥猶期潤前山已見尖應憐貴公子索句久巡簷¶
<pb:KR4d0295_WYG_002-6a>¶
　　　送張端袤攝簿建平¶
吏道貴更事君行非為貧勾稽戾初意疾痛繫斯民一¶
日居須葺他年政若神放船秋水闊著眼看修鱗¶
　　　戲呈南池同遊諸兄¶
方池帶南郭勝踐及西風多稼天連碧芳蓮水映紅漁¶
歌來席上鳥影度屏中想見垂楊裏詩成又暮鐘¶
　　　山行阻雪呈同游諸友¶
幽尋本無急聊以㑹友生塵中妨劇談故作林下行僕¶
<pb:KR4d0295_WYG_002-6b>¶
夫問歸路夜聞風雪聲何妨小遲留妙理細重評¶
　　　和前韻呈李果州(道傳/)¶
行樂非吾事朋從慰此生劇談忘夜永起立緩盃行黃¶
獨幽人供朱絃太古聲他年盛山集不假退之評¶
　　　送張端袤主含山簿¶
計利無非利辭難枉作難驅車平路去髙枕此心安縣¶
小勾稽易時危賦斂殫好禆千慮失可使百憂寛¶
　　　寄寳應丘大夫(攽/)¶
<pb:KR4d0295_WYG_002-7a>¶
制閫今元帥男邦舊大夫受成無弊事直上有夷塗赤¶
縣圖新入蒼生喘欲蘓底須勞戰士城築守淮隅¶
　　　丁亥冬感懐寄趙章泉(蕃/)三首¶
楚塞仍多事章泉闕寄音由來使狙詐何意啟狼心國¶
勢時輕重江流自古今遥憐杜陵老對雪㡬愁吟¶
報國知無術書空竟若何淮山雲慘淡鍾阜石嵯峨髙¶
孝遺規在梁陳徃鑒多癙憂徒爾爾逺浦聽漁歌¶
我屋方茅下君家閩楚交鹿門知得計燕幕未安巢澗¶
<pb:KR4d0295_WYG_002-7b>¶
谷泉堪飲山田飯可抄應攜靈夀杖雪蘂嗅梅梢¶
　　　寄同年朱景淵通判八首(以二人同心其/利㫁金為韻)¶
念昔從子游金陵佳麗地幕府盛賓僚東南稱兩尉子¶
才清而通我拙世無二櫟社雖輪囷靈根同晩歲¶
黙數金陵友在者猶四人糾曹今别乘法官駕朱輪千¶
鍾已弗暨一念還酸辛况我病所纒漁樵寄此身輸子¶
曳朱紱斑衣奉慈親¶
當時最少年雪林紫芝翁詩名三十年正復坐此窮落¶
<pb:KR4d0295_WYG_002-8a>¶
日澹平湖宿草鳴寒蛩何時一樽酒徃酹與子同(謂趙/紫芝)¶
(汝/淳)¶
四海游夫子粹學洞古今聞善亟推輓常恐力不任時¶
危係長才白日已西沉拱木戰寒風凄其千載心(謂游/黙齋)¶
(九/吉)¶
茂苑子周子慷慨憂時危斯文鼂董流炳炳日星垂言¶
深衆所驚用淺才不施穹窿山下笛懷人定誰其(謂周/正字)¶
(南/仲)¶
<pb:KR4d0295_WYG_002-8b>¶
滕子嗜古學萬巻作生計孤燈耿夜闌盜畏不敢睨至¶
寳世不售虛名竟何利尚想古城隅幽花開繞砌(謂滕/賢良)¶
(&KR0882;/)¶
細栁真将軍勁氣可立懦向來拯時危功畧天下半屢¶
詔不肯起出處懸自斷十載山澤游萬念春冰渙何當¶
求識面介子同里閈(謂周馬/帥虎)¶
古人重結交一諾輕千金嗟我與夫子論交歲月深一¶
别三十年兩鬢霜雪侵願言益自强鴈來時寄音¶
<pb:KR4d0295_WYG_002-9a>¶
　　　題王荆公半山圖¶
歸來心事平蹇驢踏秋風舉鞭問髯奴何如浣花翁道¶
旁㡬髙松風來自相語桃李今何之歲寒予與汝¶
　　　喜延陵從事(丙/)還任¶
聞道古延邑歡迎舊尹歸鄰翁争掃舍學子競牽衣賸¶
喜陳編在還欣俗物稀樽前重懷想葵日映清暉¶
　　　題戴氏稼庵¶
小泊尋前約周行得偉觀乾坤開玉宇日月走金丸髙¶
<pb:KR4d0295_WYG_002-9b>¶
岸城池固平田井牧寛京塵障遊日從子稅征鞍¶
　　　題茅山潑墨池慶雲庵¶
路轉㡬山腰地尋雙海眼澗咽吕公泉橋橫蜀道棧主¶
人去不歸山空春事晩何時具蔬筍開門延客飯¶
　　　寄宜興趙大夫(與慈/)二首¶
勝地古陽羡清才今長官能令三害逺坐使四民安(聞/邑)¶
(境自公之來獄無/重囚野無暴虎)勿謂時無㡬(來書云去/替只四月)仍防弊有端¶
做成循吏様傳與世人看¶
<pb:KR4d0295_WYG_002-10a>¶
去接鴛行侣猶憐鶴髪翁連翩致嘉實多㫖薦清空(所/惠)¶
(酒/名)徃見孤成約酬知有樸忠金張渠爾耳相閥自清風¶
(聞浙右頗有託/后家占田者)¶
　　　苦雨遣興¶
老去身何有時危念苦深朝陽方借煖宿靄又成隂梁¶
楚安巢少闗河去鳥沉誰歌出塞曲慷慨百年心¶
　　　答王虞卿邀遊山¶
墨池催勝遊虞卿枉真蹟我行浩無期君歸定何日非¶
<pb:KR4d0295_WYG_002-10b>¶
憂年歲晩自嘆機㑹失空煩日卓午蔬飯滿香積¶
　　　碧雲即事¶
唧唧秋蛩鳴耿耿秋夜長簡編負初心枕簟怯新涼朝¶
曦入踈牖宿雲散前岡歸與一葉舟浩歌聽滄浪¶
　　　送黃竹磵¶
湘流不盡恨楚客賦離騷世已殊於古君奚罕所遭羈¶
懷便酒聖野興挾詩豪醉裏擡詩眼山空月色髙¶
　　　雲邊喜潘兄見訪¶
<pb:KR4d0295_WYG_002-11a>¶
年衰病愈難學廢朋來少聞子剥啄聲慰我精廬悄髙¶
談極今古逺識到㣲𦕈願君緘此言勿貽俗子誚¶
　　六言八句¶
　　　題真州廣恵倉倉即故船場居南樓及天寧寺¶
　　　　後中有大池塔影浸其中¶
淅淅風搖叢葦霏霏雨弄新晴坐對江南山色往來無¶
限離情塔影參差波面歌聲宛轉樓頭已負少年行樂¶
更輸衲子清幽¶
<pb:KR4d0295_WYG_002-11b>¶
　　　送陳内機棄官還¶
一官已判歸休五斗何湏外求違己莫詢田父折腰免¶
見督郵身寄紅蓮緑幕夢餐翠栢丹霞歸去聊尋舊隱¶
功名盍付渠家¶
　　七言八句¶
　　　代賦壽寧宗潜邸¶
聖學家傳自有師更羅英俊侍經帷治功尚論唐虞際¶
政體寜甘漢晉卑猥向梁園陪末坐敢憑堯厯記佳期¶
<pb:KR4d0295_WYG_002-12a>¶
羞嚢已辦詩千首凖擬年年薦壽巵¶
　　　和真州太守營屋新成之韻三首¶
長淮清晏久無虞官舍人煙已復初共喜輿圖方日闢¶
詎應卒伍尚星居四營分創因遺址百堵周圍列聚廬¶
武備既嚴軍氣壯豈專捍禦奠州閭¶
東南列將謹防虞尚記熙寧變法初一自邊兵渡江水¶
遂令卒伍雜民居炊煙不斷雲横壘清夜無譁月滿廬¶
妙用獨推賢太守征徭元不到鄉閭¶
<pb:KR4d0295_WYG_002-12b>¶
經始南風詠有虞落成候筦報秋初連甍盡撤編茅舊¶
萬竈重新列屋居千里只今成保障一㕓誰復等蘧廬¶
何人袖出如椽筆為寫豐功掲里閭¶
　　　和淮漕八月十四夜月詩二首¶
清涼景界限塵紛玉宇從容靜夜分欲滿尚慳今夜月¶
乍舒還斂北山雲孤光飜動枝頭鵲餘暈潛驅草際蚊¶
好處欲言人不觧湛然天宇印心君¶
長淮百穀慶西成萬里何妨共此晴霖雨尚關天下望¶
<pb:KR4d0295_WYG_002-13a>¶
月華猶幸晚來明要看玉宇清光滿聞道銀河此去平¶
邂逅西風輕借力夜深桂影更敷榮¶
　　　中秋月有雲翳再用韻¶
孤城急鼓轉嚴更歩屧中庭午夜晴人世昏昏同夢寐¶
使星耿耿伴清明雲開霄漢光華逺望極關河眼界平¶
想見登臨無限意此身那復計浮榮¶
　　　儀真和同官韻二首¶
先生文采似班揚俗子何能較短長顧我未知全璧否¶
<pb:KR4d0295_WYG_002-13b>¶
期君聊復善刀藏壮懷欲寫湏更僕勝日能來對舉觴¶
青紫不湏分失得舊㳺多少困槐黄¶
簿書塵裏見清揚握手論心味更長何日山林共歸去¶
故園花竹可逰藏顏徒自樂一瓢飲漢殿爭陪萬壽觴¶
馬革裹屍成底事要湏髙卧到羲皇¶
　　　北固山望揚州懷古¶
北固城髙萬象秋煙竿一縷認揚州試乗緑漲三篙水¶
要見朱簾十里樓淚濕宮衣朝霧重愁薰寒草夕陽浮¶
<pb:KR4d0295_WYG_002-14a>¶
隋堤舊事無人問兩兩垂楊繫客舟¶
　　　懷林維國二首¶
　予學宦金陵得三山林維國邵武任伯厚吳門朱景¶
　淵婺源葉潛仲為之友相得甚歡維國知我愛我視¶
　他友為甚惟恐予有過差一夕四人相㑹扵潜仲廨¶
　舍抵足達旦始各自誦所短而誦人所長終也自言¶
　其長而誦人之短遞相規益其友愛如許維國去金¶
　陵未二年終扵永嘉予亦離羣索居無復朋友之益¶
<pb:KR4d0295_WYG_002-14b>¶
　辛酉十月初五夜忽夢與維國遇如平生歡覺而悽¶
　然成二詩¶
四海論交二十年知心一見似前緣情親尚記通宵語¶
忠吿難忘送别篇夢入蓬壺重㑹靣座看書史尚堆前¶
應憐廢學從農圃要使留心在簡編¶
尚記升堂拜母時滿前兒女競牽衣鳯雛想見今成立¶
鴈序遙聞已奮飛(維國弟成己/巳發浙漕解)身後聲名終不朽家傳¶
詩禮足相輝傷心白下金陵道無復班荆話昨非¶
<pb:KR4d0295_WYG_002-15a>¶
　　　送友人赴省試¶
月滿千門夜未央憶陪多士湊文場露將寒透銀袍冷¶
興與秋來筆力剛十載轉頭成昨夢一身為客尚他鄉¶
為言桂苑聮鑣客要折髙枝壓衆芳¶
　　　送趙子野歸¶
秦淮契闊幾經春釣月臨風入夢頻萬竈無譁新號令¶
一樽相屬舊慇懃緑波南浦予回棹落日孤城子問津¶
聚散雲萍渾若此臨分一笑大江濵¶
<pb:KR4d0295_WYG_002-15b>¶
　　　送恭叔兄赴省二首¶
秋薦吳江北鴈來㡬看文陣奪標回鴒飛鵲喜情何限¶
龍化鵬摶兆有開禮部定知當一得大廷端可壓羣才¶
春秋正學非阿世莫作公孫愧草萊¶
睎驥長慙馬不前著鞭何意在君先須懲牛後羞餘子¶
獨占鰲頭下九天上苑未須誇得意道山共擬便登仙¶
雖然富貴浮雲等要使功名在簡編¶
　　　過蘭亭¶
<pb:KR4d0295_WYG_002-16a>¶
茂林修竹翠參天一水西來尚折旋欲泛羽觴追往事¶
悵無嘉客繼前賢短章回寄二三友勝踐堪尋八百年¶
笑拂蒼崖題姓字為言曽此掬流泉¶
　　　喜王節夫過訪¶
我方丱角子勝冠我老君猶鬢未斑可但孤生多疾疢¶
也輸華館富清閒交情敢忘鶯求友野性終便鹿在山¶
何日歸歟同里社杖藜來往翠㣲間¶
　　　用韻寄陳仲思聞有詩它贈而不見及¶
<pb:KR4d0295_WYG_002-16b>¶
之子才宜獬豸冠我纔童丱即窺斑溟鵬已擊三千里¶
天驥猶遺十二閑五字飽聞傳有位尺書枉用到窮山¶
春風得句能相寄待我猶存季孟間¶
　　　再用韻戱答陳仲思¶
一讀新詩一觧顏天孫機杼錦斕斑致師自昔能無語¶
瞥眼君宜付等閑風定波濤收萬壑雲歸紫翠出千山¶
論交早歲今華髮少有猜疑愧兩間¶
　　　賀陳子揚致仕追贈父母二首¶
<pb:KR4d0295_WYG_002-17a>¶
一念平生在報親九原今日喜追榮鼎來天上維新渥¶
足慰人間罔極情康樂弟兄傳絶唱胡威父子擅清名¶
君家盛事人難及倦客聞風亦眼明¶
一笑相逄意自親别來庭樹㡬枯榮流傳郢客陽春句¶
想見鴟夷萬里情賈傅才能通國體栁州文字占時名¶
何如一棹洮湖去獨泛滄波弄月明¶
　　　代李居士謁王去非制幹三首¶
家山目斷古幽州百口來歸路阻脩丁字無端輕介胄¶
<pb:KR4d0295_WYG_002-17b>¶
蟬冠却羨出兠鍪箕裘忍墜先人業甔石誰為客子謀¶
不惜飢寒同一死南來恐作北人羞¶
僑居無地寄生涯布襪青鞋著䖏家太乙虛舟想蓮葉¶
𤣥都活計問桃花不堪衆稚貧為累坐使孤生髮半華¶
儻許侏儒均賦粟不妨老子自餐霞¶
一來寒谷轉春風百萬喁喁説此翁坐見西州成俗阜¶
忍令北客尚途窮籌邉聞道無遺䇿幕府流傳已上功¶
便有細書催入覲早囬生意一言中¶
<pb:KR4d0295_WYG_002-18a>¶
　　　寄潘子善上舍(時舉/)¶
　陳少陽率太學生伏闕上書六賊遂退天下快之少¶
　陽猶以後書論李邦彦白時中等言不用拂衣去近¶
　傳太學伏闕書是歟非歟非山間林下所得知獨怪¶
　朝廷不用其言諸君猶茍安扵學豈以靖康時事視¶
　今日緩急異耶為賦五十六字質之同志者¶
少陽一疏折羣姦拂袖歸來日月閒誤國小人(書中/語)猶¶
法從叩閽諸子自賢闗是非頗亦通千古義利那能立兩間¶
<pb:KR4d0295_WYG_002-18b>¶
若向西湖浮畵舫好傾巵酒酹孤山¶
　　　送邵監酒兼柬儀真趙法曹呈潘使君二首¶
儀真來往㡬經秋風物淮南第一州山勢北來開壯觀¶
大江東下峙危樓沙頭縹緲千家市艫尾連翩萬斛舟¶
去去煩君問耆老㡬人猶得守林丘¶
十萬流離仰二天淮民只説使君賢向來積貯知無有¶
此去規模要有傳幼學可能傳𣙜酤逺猷無惜助籌邉¶
公餘更向髯參問今賦梅花第㡬篇¶
<pb:KR4d0295_WYG_002-19a>¶
　　　懷徐表兄¶
一笑相逢句曲天别來十五換流年忍思渭上瓊瑰詠¶
無復通泉寶劒篇(時余尉江寧/先君猶無恙)北渚春回芳樹合西山¶
日暮碧雲連鴈來數寄平安信無限相思若箇邉¶
　　　偶題雲邊¶
桃花山下水流長花不長開水自香此地正須招隐士¶
山菴聊復對崇岡屏幃繚繞竹干箇旌纛森嚴栢兩行¶
士㑹不生今已矣不妨閒處且徜徉¶
<pb:KR4d0295_WYG_002-19b>¶
　　　送友人¶
年來去客半西東須信勞生等轉蓬萬里相望成别恨¶
一聲何處逓冥鴻人情對景分憂樂月色於今豈異同¶
莫把壯懷成索寞舉盃聊與吸清風¶
　　　毗陵邂逅京口同舍湯叔厚¶
雞犬相聞里社同琴書曽共客儒宮南樓夜醉三更月¶
北固秋吟萬里風去魯羨君勤采藻游吳愧我尚飄蓬¶
相逢便與論心曲莫笑依然舊阿䝉¶
<pb:KR4d0295_WYG_002-20a>¶
　　　和張寺丞謝惠河魨韻二首¶
先生盛徳信光亨㣲物将誠愧晚生春岸正當餘雨過¶
寒江尚想小舟横一奩走送慙遲暮兩舍相望欠割烹¶
未必甘芹觧知味王公當諒野人情¶
鼎來佳句仰謙亨春入池塘草正生清夜擬陪簷雨酌¶
暮天應對碧雲横逍遙荘叟一枝稳富貴齊人五鼎烹¶
㦸衛肅迎揮手去蘓州應愧此時情¶
　　　和傅侍郎鹿鳴宴韻二首¶
<pb:KR4d0295_WYG_002-20b>¶
向來北固萃羣英可但江山擅美名秀氣中間空畚築¶
斯文今日遇權衡歌成白雪傳新唱㠶飽西風趣去程¶
㑹體使君珍重意不專車馬羨桓榮¶
先生讜論在延英早歳金甌已覆名自古正人羞枉尺¶
祗今公論有持衡九重聞道將飛詔一水何妨緩作程¶
莫笑田家去天逺春來野草亦敷榮¶
　　　和湯叔永二首¶
魯人豈觧識東丘夫子猶懷去魯憂公論世間誰了了¶
<pb:KR4d0295_WYG_002-21a>¶
徳人心事本休休致身官路雖非逺囬首家山盍少留¶
三徑未荒松菊在天涯多少望鄉愁¶
底須弹鋏嘆無家自有詩人賦子嗟平世豈應遺燭武¶
暮年安可傅長沙為隣幸賜千金諾進德相期一簣加¶
欲泛五湖觀浩𣺌興來還可共浮槎¶
　　　送姜君玉赴省試¶
樽酒論文弱冠前交情老去只依然久荒三徑無來客¶
細撥青燈話昔年少日功名誰汗簡舊逰江海半華顚¶
<pb:KR4d0295_WYG_002-21b>¶
君行試問都門栁㡬送銀袍上九天¶
　　　送彥與孫兄赴廷對¶
捷書夜到古朱方之子登名甲乙行偉行向來髙月旦¶
(謂辭/學職)遺經端合破天荒(前此未有/春秋登科)公孫對策風雲㑹董¶
子留名日月光趨向一分燕越異贈言惟有用心剛¶
　　　夢使髙麗到東海口占¶
夢魂飛到碧霄東日出扶桑萬丈紅忩戸曈曚開曉色¶
園林淡蕩已春風時平正使車書混天遠那能玉帛通¶
<pb:KR4d0295_WYG_002-22a>¶
萬事悠悠均夢爾一樽聊與故人同¶
　　　代柬答合淝蘓刑曹兼呈淮西帥同年趙寳謨¶
　　　　(伸夫/)二首¶
青衫擬掾襲芳塵短褐歸來理釣緍二紀期君紹先烈¶
一官投老祗參軍宦情自與秋光薄公論猶期嵗晚伸¶
見説宗工好風鑒薦書何日到嚴宸¶
聞道中原百戰餘遺民億萬企來蘓浪言恢復真疎矣¶
絶意懷來亦可乎北望凄涼悲故土南來調劑待新符¶
<pb:KR4d0295_WYG_002-22b>¶
祗今淝水山川改寄語元戎盍逺圖¶
　　　送友人¶
凛凛霜䑓起事功翛翛三徑任窮通㡬因節物傷離别¶
無柰行藏苦異同白露感懷悲杜老黄樓得句憶坡翁¶
鴈行何日齊飛去㟁幘相看酒一中¶
　　　柬施上舍¶
萬里秋光酒一鍾别來木末㡬西風懷人衮衮東流水¶
問訊㝠冥北去鴻愧我形容難似舊喜君意氣尚摩空¶
<pb:KR4d0295_WYG_002-23a>¶
相逢莫怪深相問一笑猶疑是夢中¶
　　　代譚與可謝石大夫鄉飲酒¶
大夫舉酒屬青衿八十衰翁亦許臨要向席間明厚意¶
敢辭酒半效狂吟持身勿使虧名義學古還須探聖心¶
元日習鄉君解否須知齒髪易駸駸¶
　　　勉王甥¶
莘野凄涼渭水遥事功無復在漁樵但令一第先餘子¶
自可清名動聖朝禁路家聲猶赫奕詞場筆勢已嫖姚¶
<pb:KR4d0295_WYG_002-23b>¶
夜牕燈火秋來好莫歎辛勤髀肉消¶
　　　送鍾元達赴餘杭¶
知音十九在巖廊姓字高懸日月旁視草秪今虛省署¶
種花聊復向河陽困窮已甚情當察富貴徐来味更長¶
梵宇仙宫最佳處詩成數寄水雲鄉¶
　　　送王去非入餉幕¶
春歸花藥尚紅酣送子脂車馬在驂幕畫向來多實用¶
事機今可付常談學方用力須千百事或當仁勿二三¶
<pb:KR4d0295_WYG_002-24a>¶
别後欲知漁釣處五湖天水共澄涵¶
　　　雨後口占呈陳校書¶
下田已漫高田槁太守來遲歸苦早忽傳亞倅府中來¶
太守停驂尚精禱前日應禱五日期今朝好雨隨車歸¶
遲速有期君解否太守束裝留不久¶
　　　送石令君¶
攀轅父老雜兒童十載重欣見此風可但三年方論定¶
亦由去日與初同一塵不染氷常瑩萬折難回水必東¶
<pb:KR4d0295_WYG_002-24b>¶
正直自應神所介人心况有是非公¶
　　　和羅權丞(愚/)尊經閣元旦觀雪¶
億萬飢民久籲天天開上瑞豈徒然深潭龜拆寒莎底¶
淺土蝗遺宿麥邊厲氣已消除日後祥霙飛墮曉風前¶
醉吟樓上瀛洲客為記三登第一年¶
　　　送衞汝積歸句曲¶
　汝積歸路過獨樓岡入亭子谷二處相去里許岡下¶
　瞰數百里丘陵川澤若錯綉然谷中&KR0777;紆峭險下有¶
<pb:KR4d0295_WYG_002-25a>¶
　流泉疑有幽人勝士嘗建樓岡上以極臨眺著亭谷¶
　中以貯幽勝以其亭多而樓獨故相承曰獨樓栁子¶
　厚所謂游之道二曠如也奥如也此蓋兩得之歳久¶
　樓傾亭廢而名尚傳若鐡壚步然山居皆樵蘇之人¶
　無能解其義者遂意獨樓為髑髏而以谷為孔是又¶
　與小姑嫁彭郎同義吁可歎也因汝積路出其間為¶
　辨證以刷是岡之恥¶
樓岡亭谷萬山西縹緲炊煙出翠微歸路正當清晝永¶
<pb:KR4d0295_WYG_002-25b>¶
離懐莫悵白雲飛學醫要使人無費問道須知昨已非¶
好向庭闈商略此短章中或有𤣥機¶
　　　送杜尉(範/)秩滿還天台¶
眼看時事廢因循官路三年子獨勤袖有新詩頻教我¶
邑無長䇿可留君向來過計憂周隕此去何時靜楚氛¶
未必詩書盡虚語勉哉行矣張吾軍¶
　　　送羅季能還延陵鎮¶
眼底紛紛利欲昏君心當與哲人論俗塵不染脩莖露¶
<pb:KR4d0295_WYG_002-26a>¶
世味逾輕太古尊朞月此來當嵗儉寒冬何地不春温¶
幡然不憚延陵去季子清風百世存¶
　　　謝朱仲玉二首¶
君家只隔小橋西幾度占星望少微已向龍墀攄大對¶
不應鸞翼尚低飛(朱以特/科為簿)杖藜喜逐先生後斂板誰知¶
故我非欲學丘江吟短句錦文試覓景陽機¶
夫子知名浙水西妙年奥學洞幾微一官簿領身如寄¶
萬里雲霄步若飛詩苦何妨同杜老説難終不羨韓非¶
<pb:KR4d0295_WYG_002-26b>¶
擬酬白雪陽春句願借天孫織女機¶
　　　仲玉和前詩見贈因再用韻¶
官倉出粟徧東西多謝朱公念隱微但覺閭閻猶菜色¶
不知園囿已花飛當年國論無同異此日民言有是非¶
天上鴛鴻方刷羽海邊鷗鷺已忘機¶
　　　謝湯生惠酒和來韻¶
聞道吾猶及老成高秋離索不勝情朋緘已喜賢從事¶
二缶那堪對麯生多病吾今同退鷁壯懷君可掣長鯨¶
<pb:KR4d0295_WYG_002-27a>¶
能來共醉西風否木落千山夕照明¶
　　　奉酬友人登多景樓見懷¶
雲横不斷古神州縹緲河山總戍樓此地幾經人北顧¶
長江不住水東流兵戈㡬處能安枕稻蟹三吳正得秋¶
人事天時多錯忤一盃聊復潤吟喉¶
　　　代書答龔楚州(維蕃/)¶
使君問政及郊扉病叟何能措一辭積粟鼂生真至計¶
屯田充國亦良規將權可與他人共徳意須令舊壤知¶
<pb:KR4d0295_WYG_002-27b>¶
聞説鹽城有真令相逢為説每相思¶
　　　漫塘晩望¶
霽色催雲作晩霞小橋却立岸烏紗雨餘菱芡新抽葉¶
秋早菰蒲未著花燈影微茫行客艇鐘聲縹緲梵王家¶
沉吟索句輸公等我欲臨流理釣槎¶
　　　寄陸大夫¶
寄語金淵陸大夫歸田相府竟何如提兵刼取已非矣¶
縱火燒殘豈義歟百口䘮身端自爾千錢酬直殆欺余¶
<pb:KR4d0295_WYG_002-28a>¶
放翁舊隱佳山水賸好歸歟理故書¶
　　　送鍾元達倅濠¶
喜見弦歌近帝京又分風月向邊城時方急士國家計¶
事不辭難臣子情塞下規模鼂御史湟中勲業趙營平¶
君行試與重商略烏鵲南來數寄聲¶
　　　送平江趙法曹¶
金科天上耿星辰丹筆年來有屈伸子去平反供母笑¶
民知寛大頌君仁祗今茂苑題輿客曾是瓊林合席人¶
<pb:KR4d0295_WYG_002-28b>¶
若問殘生煩寄語扁舟長占五湖春¶
　　　送黃子𢎞歸吳門¶
　亡友周君南仲嘗為余道其里中黃子𢎞之賢又為¶
　子𢎞道賤名南仲没且三年子𢎞始來訪予於漫塘¶
　感今悼昔欣慨交心其行也賦五十六字且徴後㑹¶
玉樓工就故人仙宿草離離起暮煙曾説項斯誰復記¶
尚懷中散子真賢鼎來窮巷方今日勝讀殘編已十年¶
西望猶能話離索秋風來共釣魚船¶
<pb:KR4d0295_WYG_002-29a>¶
　　　代邑士上趙百里(善郢/)¶
　趙大夫十月甲子試補縣學諸生與潘少府謀以科¶
　詔在近倍增生員以來承學明日乙丑市民將奉淫¶
　祀鼓惑羣聽復檄少府榜笞其人毁其像而置諸河¶
　夫教莫先於養士化莫大於明民而二日之間善政¶
　兼舉可與文翁興學韓愈闢邪儷美匹休某等忝與¶
　諸生謹成小詩以謝¶
美矣吾邦此大夫仁中有勇信今無治侔東里興鄉校¶
<pb:KR4d0295_WYG_002-29b>¶
政壓西門送女巫謀廣生員來共學力排淫祀警羣愚¶
　一陶風俗成醇厚千古聲名泰華俱¶
　　　社日僧舍風雨¶
借蔬香積共晨炊客裏良辰總不知孺子從渠均胙肉¶
南翁無處聽巴詞神鴉得志飽終日巢燕有心來及時¶
風雨聒人聾轉甚半鍾濁酒可能治(平/聲)¶
　　　寄題戴氏别墅¶
聞君築室水雲鄉一榻翛然獨老龎近挹荷香供几案¶
<pb:KR4d0295_WYG_002-30a>¶
逺邀山翠入軒窗自歌自笑遊魚樂時去時來白鳥雙¶
何日過門成夜泊一樽相與對銀缸¶
　　　和趙龍圖鹿鳴宴韻二首¶
勸駕丁寜自漢興禮行郡國玉鏘鳴使君珍重新開宴¶
多士連翩喜䇿名月窟一枝傳好信風帆千里送脩程¶
主賓後㑹君知否紫橐青袍對寵榮¶
預宴當年記夙興笙歌堂上正和鳴别來幾送龍門客¶
去後空題雁塔名麋鹿羣中便野性蜩鳩飛處笑雲程¶
<pb:KR4d0295_WYG_002-30b>¶
羞肴也到茅簷下磊塊堆盤里社榮¶
　　　和趙章泉見寄二首¶
先生人物𦕈應劉千載詩亡獨泝流五字還堪薦郊廟¶
　一官何事老林丘章泉樂處知何似南澗良朋亦健不¶
欲拜龐公何日是夢随飛鶴過山頭(一作午窗無/語獨搔頭)¶
平生暗裏識曹劉眼底誰為第一流錦里正應推老杜¶
魯人亦解説東丘騎驢頗忘推敲否上馬還能矍鑠不¶
此去相思君㑹取菊黄梅蘂上枝頭¶
<pb:KR4d0295_WYG_002-31a>¶
　　　用韻煩蔣延陵寄前詩至章泉¶
之子交游栁與劉朅來聲聞水東流懸知此去居三館¶
可但當年記九丘滄海狎鷗猶好在紅塵没馬肯回不¶
短篇為寄章泉老莫聽浮沉付石頭¶
　　　謝章泉再以前韻見寄三首¶
白社相從逺與劉可憐衲子溷儒流自嗟達巷知夫子¶
緬想諸荀從太丘書寄洪喬空爾耳詩編杜集可容不¶
前山底處堪長望我欲携笻上上頭¶
<pb:KR4d0295_WYG_002-31b>¶
解印歸來白社劉風流靖節許同流詩來幾説鶯求友¶
老去自慙狐首丘㑹合由來天幸耳殷勤還識我心不¶
春回是處堪行樂能復携錢掛杖頭¶
書賢從事我非劉傑句君爭萬壑流擬學岑參酬杜甫¶
可能列子識壺丘倦游審已懸車矣問字猶多載酒不¶
無限相思梅發處手摧殘雪嗅枝頭¶
　　　和邑大夫勸駕韻¶
自笑當年躍冶金老來文物見彬彬登名已喜多三邑¶
<pb:KR4d0295_WYG_002-32a>¶
擢秀懸知敵萬人晴日琴堂開宴好春風瓊苑拜㤙新¶
惟餘卧病江湖客坐看聮翩對玉宸¶
　　　送張端衡尉句容二首¶
梅仙西上古仙鄉梅蘂先春特地香自是邾人聞魯柝¶
懸知晉盜避秦疆名山久合清蕪穢窮巷猶聞缺蓋藏¶
惠政由來要全美須君努力佐琴堂¶
去鄉喜見似鄉人君去家山祗比鄰令長垂髫同里社¶
交承握手記城闉絃歌堂上寜忘舊樽爼筵中必告新¶
<pb:KR4d0295_WYG_002-32b>¶
若也從容問無恙為言魚鳥已情親¶
　　　送王去非服除造朝¶
疾風吹雨洗塵寰北渚津頭水没灘千里送君黃鵠舉¶
一生笑我白鷗閒清名已至雲霄上逸氣還充宇宙間¶
此去西湖重回首淡煙疎栁認孤山¶
　　　送張晉望倅湖州¶
風月平分古治中掛帆直指水晶宫祗今第宅多親貴¶
自昔閭閻有阨窮勿用彌縫乖直道毋煩歌舞競新功¶
<pb:KR4d0295_WYG_002-33a>¶
舉頭見日長安近詔入元非藉子公¶
　　　代東寄張端衡¶
句曲山頭白鶴飛遥憐綵棒正宣威仙家有喜迎仙吏¶
客路無塵㸃客衣月澹郊原從犬卧秋高籬落任雞肥¶
子真東野齊名在莫向西風苦念歸¶
　　　為布金寺僧慧鑑作呈趙守(善湘/)¶
老樹槎牙記佛廬露啼蛩弔百年餘鼎新堂殿誰為此¶
壯觀林泉我弗如身上無華惟布縷盂中䑛味秖山蔬¶
<pb:KR4d0295_WYG_002-33b>¶
野僧勤瘁能如許罪或無多乞赦除¶
　　　送高桂陽(不倚/)之任二首¶
清才寜合駕緹車天上新分竹使符此去專城重摩撫¶
向來涉筆幾嗟吁南州想見歌何暮北府猶聞戒疾驅¶
更恐掖垣須敏手未應千騎出重湖¶
一笑相逢此道同别來木末幾青紅自憐老去北牕下¶
猶得身棲廣厦中良夜擬乘千里月神山竟隔一帆風¶
贈行更愧留行者遮道歌飜别駕功¶
<pb:KR4d0295_WYG_002-34a>¶
　　　和趙章泉寄詩韻¶
　來詩有常爾孤高仰廬阜忽焉並命出容臺之句自¶
　揣何敢當此謹次韻以謝¶
索居靈瑣久塵埃一讀新篇病眼開妄意嚴詩編杜集¶
敢陪郭隗上燕臺紆朱晚嵗徒云爾養素平生壯矣哉¶
更許韓非書傳尾遺榮何止被雲來¶
　　　次姜君玉韻且賀北固新居¶
車來流水馬如龍北上精藍西復東雅意只貪山在近¶
<pb:KR4d0295_WYG_002-34b>¶
高標誰與子相同門開正好來三益文就何妨送五窮¶
擬向巖前分半席可能闢地著隣翁¶
門外青山跨伏龍山頭未曉日生東竹林已喜王戎近¶
蓮社還堪惠逺同盛事正應符地勝清才豈必坐詩窮¶
欲成善頌陪張老自笑尊前一秃翁¶
　　　送張端袤赴潘葑¶
汲取人間第二泉釀成天上酌神仙渠儂得此良佳矣¶
我輩為之或未然職守近來成漫浪湖山佳處且回旋¶
<pb:KR4d0295_WYG_002-35a>¶
向陽花木逢春易㑹取聲名動日邊¶
　　　和柴監¶
之子通才不受拘妙年文史足三餘司征闗市方共二¶
宴啟華堂正樂胥錦帳笙歌香霧繞禪房風月夜牕虚¶
後生取舍能如此問信寧非逺器歟¶
　　　學門肇開為諸兄賀¶
幾年黌宇傍城隈禮樂文章蔽草萊逵道一朝隨地闢¶
宫牆數仭倚天開舉頭日月清光近入眼湖山秀氣來¶
<pb:KR4d0295_WYG_002-35b>¶
寄語鄉邦頭角士龍門此去㑹風雷¶
　　　和尤伯華廣徳使君怡亭對雨¶
之子胸中不外營軒亭水到自渠成詞章妙處窺騷雅¶
師友平生祗弟兄元凱一門兼衆美夷齊千古擅雙清¶
新詩有贈不知報衰拙如余盍負荆¶
軒亭闓爽喜新營燕雀應來賀厦成樽酒兩忘賢與聖¶
韋編相對弟和兄詩如綉段從頭好人似氷壺徹底清¶
寄語金昆同石友(謂蔣/魁)道逢何日許班荆¶
<pb:KR4d0295_WYG_002-36a>¶
　　　勉張兄立民作詩¶
翛然風骨一臞仙誤走紅塵逐世縁亦欲名同天壤夀¶
且須句與日星懸後湖廢沼生春草南郭遺墟起暮煙¶
聞道錦囊時有得故山花鳥亦欣然¶
　　　趣劉聖與(用行/)寓王甫桂墅¶
門外平湖百頃寛庭前翠竹繞欄干鳥啼花笑四時好¶
几淨牕明六月寒賸可琴書供晝永不妨絃管到更闌¶
留行莫為歌楊栁作計應須趂牡丹¶
<pb:KR4d0295_WYG_002-36b>¶
　　　送戴子家歸永嘉(埜/)¶
君住柟溪第幾山我家北渚水雲間二千里逺來非易¶
三五朝留勿作難有子已知頭角異安心寧恤鬢毛斑¶
尺書頻寄問無恙共樂生前日月閒¶
　　　癸未寄王甥¶
别時庭戸正秋清劃見園林翠織成呉下余思頻刮目¶
渭陽子豈遂忘情堤間飛蓋分垂栁水面浮舟約半萍¶
乘興時來共清話相望能隔幾牛鳴¶
<pb:KR4d0295_WYG_002-37a>¶
　　　贈尤丞季端¶
冠製殊常袖更寛風流王謝出長干筆端雲錦呈天巧¶
胸次冰壺挹露寒未許歸期占信宿想應喜色動門闌¶
賢昆自有長生術為覓仙家九轉丹¶
　　　讀張氏義莊畫一寄持甫輅院(湜/)¶
叔世誰憐族𣲖同高情真有古人風宗分大小稽周典¶
惠匝親疎比范公二頃開端能不吝一編垂訓可無窮¶
欲書盛事傳千載預愧衰孱語不工¶
<pb:KR4d0295_WYG_002-37b>¶
　　　再韻謝張持甫過訪二首¶
甕牖篝燈一笑同地爐燒火愧家風論(平/聲)財以義輕浮¶
俗論道歸儒識至公行異於時方易沮理趨於數要深¶
窮老來狂斐君無誚他石猶堪付玉工¶
道自周衰説異同眼明伊洛振遺風過人高行非難事¶
入聖微言本大公道在鬼神常共在術窮天地本無窮¶
三才並處君知否不爾何禆造化工¶
　　　賀趙居父(若琚/)登第¶
<pb:KR4d0295_WYG_002-38a>¶
詞場聞奪錦標歸好是斑衣映緑衣永日湖山供賞詠¶
好風宫殿正清微堂新六桂光宸翰庭秀雙芝煥彩闈¶
肯向長安誇得意妙年伯玉已知非¶
　　　碧雲即事¶
塊坐經年不入山山僮拍手笑衰顔登高猶喜心期在¶
望逺還驚目力慳雲氣蒼茫自羈旅煙波飄蕩幾惸鰥¶
朝來舊雨添新雨誰識安危指顧間¶
　　　秋闈後勉子姪¶
<pb:KR4d0295_WYG_002-38b>¶
我生場屋慣周旋得失從知豈偶然天理先須盡人事¶
時文端的本塵編日烘甕牖朝先起雪壓茅齋夜不眠¶
萬里夷塗從此去著鞭寜怕祖生先¶
　　　寄范黃中(炎/)運管¶
鐡甕城中十萬家哀絃促管競繁華晝長獨有揚雄宅¶
天逺空浮博望槎讀罷離騷想芳草吟成梁父對菱花¶
客來莫問行藏事且共盧仝七椀茶¶
　　　奉送諸兄謁府¶
<pb:KR4d0295_WYG_002-39a>¶
男邦飬士擬侯邦師帥寧分彼一方明辨正須煩幕府¶
作成庶不異州庠紫金山逈連三島甘露樓高俯八荒¶
六代豪華猶在目停橈毋惜小徜徉¶
　　　甲午至節後同諸兄入市歸有感¶
七十衰翁入市歸感今懐昔淚沾衣人稀舊識居猶是¶
俗競新華質已非九府泉慳誰改作五材兵去孰防微¶
西山不屬銀緋客只合高歌詠采薇¶
　　　贈陳内機¶
<pb:KR4d0295_WYG_002-39b>¶
學詩常擬邵堯夫問道曽謁楊慈湖堯夫之詩呈大樸¶
慈湖之學澄太虛羨君優游兩者間傲視軒冕如蘧廬¶
何時從我山中居絶勝泛緑依紅渠¶
　　　送友人入京¶
郭内無田負郭居酒中有趣酒尊疎波間屢聽濯纓曲¶
架上時繙種樹書萬里長風摧岸栁一天清露屬園蔬¶
故人欲問平安信為説年來頗晏如¶
　雜言¶
<pb:KR4d0295_WYG_002-40a>¶
　　　開禧紀事二首¶
泥滑滑僕姑姑喚晴喚雨無時無曉忩未曙聞啼呼更¶
勸沽酒提壺蘆年來貴無酒沽¶
婆餅焦車載板餅焦有味婆可食有板盈車死不晚君¶
不見比來翁姥盡飢死狐狸嘬骨烏啄眼¶
　¶
　¶
　¶
<pb:KR4d0295_WYG_002-40b>¶
　¶
　¶
　¶
　¶
　¶
　¶
　¶
　漫塘集巻二¶
