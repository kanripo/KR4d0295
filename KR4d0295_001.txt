# -*- mode: mandoku-view; -*-
#+TITLE: 漫塘集
#+DATE: 2015-08-25 00:03:07.240673
#+PROPERTY: ID KR4d0295
#+PROPERTY: BASEEDITION WYG    
#+PROPERTY: JUAN 卷一
<pb:KR4d0295_WYG_001-1a>¶
欽定四庫全書¶
　漫塘集巻一　　　　　　　宋　劉宰　撰¶
　　賦¶
　　　漫塘賦¶
　張端衡謂漫塘叟曰余昨宦東州客有問漫塘之景¶
　者余無以應或又有徴圖於余者曰子漫塘里中人¶
　也寜無之余又謝無有既歸將與好事者謀之而游¶
　乎塘之上見景物之無竒游觀之無所難之可若何¶
<pb:KR4d0295_WYG_001-1b>¶
　叟不對退而援筆為之賦其辭曰¶
東沿桞巷北届蔬畦小溝環其南通川漫其西靡種靡¶
藝不薅不治(平/聲)葭蘆茁而映帶成行沙土潰而壅底為¶
堤荼蓼叢生蒲稗因依菡萏紅白錯如布棋爛乎若吳¶
陂初按於彩陳(去/聲)粲兮若月宫更下於瑶池翠蓋亭亭¶
芳氣菲菲鷺慣圓沙之宿魚便宻藻之依蛙蚓争鳴而¶
鼓吹百萬鴛鴻來下而斕斑舞衣雲㫁而霞散錦綺風¶
平而月漾玻瓈兹寔天壤之真趣有非世俗之可知亦¶
<pb:KR4d0295_WYG_001-2a>¶
有新齋臨乎水涯小橋斜徑矮屋疏籬雨未多而泥沒¶
膝門雖設而草侵扉朽木慣宰予之晝寢青苔驚玉川¶
之夜歸仙舟自去誰為元禮髙軒不來孰為退之叟之¶
辭未畢端衡曰止余聞李愿安盤谷之居杜老喜浣花¶
之寓彼豈玩志於物縱心佚豫蓋以厭俗喧卑脫身遐¶
舉要必有偉麗之觀幽閒之趣以澡雪其精神澄清其¶
志慮庶白日可到於羲皇而宵夢足通於帝所况如吾¶
子内絶意於聲色外忘懷於圭組為計已決厯年已屢¶
<pb:KR4d0295_WYG_001-2b>¶
而是塘也廣深雖愧蘇夫子之滄浪而僻逺亦殊栁先¶
生之鈷鉧其隘也可闢其闕也可補胡不增其髙而為¶
基夷其平而為圃畫舫浮深修梁跨阻嘉花美木之列¶
植真館涼臺之接廡使鄰曲改觀兒童欣舞顧乃計失¶
於因循事仍於莽鹵豈惟無以自適於一時抑恐因之¶
貽笑於千古漫塘叟曰吁巢居知風穴處識雨顧吾與¶
子雖同聲氣尚殊出處子寜規我以目前之苟且毋寜¶
怵我以方來之謗譽彼花迷金谷之園雪冷袁宏之渚¶
<pb:KR4d0295_WYG_001-3a>¶
凄涼釣瀬富哉郿塢試由今而視昔果孰去而孰取張¶
子由是俛然而思釋然而悟曰子無俟於索言吾特從¶
而戲汝¶
　　楚辭¶
　　　昭君曲(讀鄭虞任所賦及石湖諸賢題巻昭君/事反復畧盡管見容有未合漫書巻尾)¶
朝日曜兮春花玉壺炯兮清冰耿余心兮不欺付妍醜¶
兮丹青君王兮宵衣壯士悲歌兮戰死豈余身兮憚殃¶
抗風沙兮萬里崔嵬兮增城璀燦兮昭陽羌末路兮多¶
<pb:KR4d0295_WYG_001-3b>¶
艱幸朕時之不當氊裘兮娛嬉穹廬兮容與怨羣胡兮¶
我欺諗九天兮誰許南風兮徐來掩涕兮無語四十五¶
十兮無家抑有慙兮䕫女¶
　　　和樓倅宗簿(昉/)¶
　某病不可仕歸老漁樵郡通守樓宗簿好古樂善¶
　意其違世獨立似古隠者歌楚詞以遺之辭嚴義¶
　正足與屈宋並驅友人王仲永料院復用韻見寄¶
　見黄門而稱貞雖不能不為知言之累然厚意不¶
<pb:KR4d0295_WYG_001-4a>¶
　可孤也謹次韻以謝前以自見後以見區區之望¶
　云¶
草莽莽兮平臺鳥翩翩兮去來側身兮引睇長太息兮¶
徘徊攬余轡兮髙騖豈不夙夜兮謂行多露潄流泉兮¶
枕石憺無營兮得我所同心兮離居未傾蓋兮有書歲¶
既晏兮無娛我思君兮君開闗而望余¶
　　　其二¶
余幼好此竒服兮歲荏苒而華顚聞若人之好修兮搴¶
<pb:KR4d0295_WYG_001-4b>¶
衆芳而獨專結微情以陳詞兮鱗鴻杳以無傳惟聖哲¶
之茂行兮在舉能而任賢横江湖以揚舲兮寜維楫之¶
可捐爛晨光兮破羣幽清風發兮涼氣颼颼瓊珮兮鏘¶
鏘玉鸞鳴兮啾啾時不可兮驟得君胡為乎此留¶
　　　月桂辭送陳兄部運京口¶
芳菲菲兮月之桂子之家兮傳芳世世月之桂兮古猶¶
今徃則得兮子寜不嗣音冠鶡冠兮謝章甫司征商兮¶
河之滸更兼官兮部運幸訖事兮無忤歸來兮歸來倚¶
<pb:KR4d0295_WYG_001-5a>¶
門悵望兮髙堂慈母¶
　　　書竇文卿墓¶
棟宇兮煌煌鬢髪兮蒼蒼羌一言兮㑹心駕吾車兮建¶
陽車既駕兮遄歸今良是兮昨非釋衆累兮春冰耿吾¶
心兮夕暉斯道兮孔夀斯人兮不忘十載兮重來泬寥¶
兮此堂風撼兮寒松霜凋兮百草佳城兮葱葱萬古兮¶
是保¶
　　五言絶句¶
<pb:KR4d0295_WYG_001-5b>¶
　　　雲邊種松(雲邊先/隴菴名)¶
漸止牛羊牧還添雨露滋但令萌蘖長自有歲寒姿¶
　　　題屏間¶
野曠乾坤大身閒日月遲有生均自得造物本無私¶
　　　謝陳僉惠紅緑柿¶
紅緑分佳果丹青讓好辭遙憐霜落葉岸幘坐題詩¶
　　　送李季允侍郎歸蜀五絶用禪房花竹幽為韻¶
宻葉秋逾潤幽花晚更妍去來誰是主試問白頭禪¶
<pb:KR4d0295_WYG_001-6a>¶
地僻風煙好身閒日月長未知嘉遯吉占驗笑京房¶
淮海身如繫岷峨路去賖相思冰雪裏卻立嗅梅花¶
交情契金蘭燕樂非絲竹我歌古别離語盡君當續¶
日脚收新雨禪房早得秋重來應更好誰與共清幽¶
　　　送昔監稅滿替¶
但了官中事都無俸外錢妙年能爾爾晩節更須堅¶
　　　題虎丘劔池¶
石壁千年立池泉百尺深蕭蕭陵下木遺恨古猶今¶
<pb:KR4d0295_WYG_001-6b>¶
　　　題王氏天開圖畫巻後¶
濃淡非粧㸃縱横謝剪裁憑欄一凝睇圖畫信天開¶
　　　次王兄韻二首¶
錦繡胷中富珠璣筆下生如何鹿門去不向玉堂盛¶
買屋依三阜開窻對兩池去來誰是主空鎖壁間詩(潑/墨)¶
(池庵前有兩池號海眼旁皆流水為三/茅勝處某本得之既為好事者所取云)¶
　　　再用韻¶
野徑梅初發寒塘草又生能來同社酒莫笑瓦盆盛¶
<pb:KR4d0295_WYG_001-7a>¶
緑楊陶令宅芳草謝家池開徑應須我酬君未有詩¶
　　　雲邊遣興¶
穴處堪忘世松餐足永年有時雲雨止獨立看青天¶
　　　送李果州(道傳貴以人生/五馬  為韻)¶
蕭然瘦鶴姿不受世俗塵吾衰久矣夫眼明見斯人¶
含香趨漢陛前席問賈生要路須民庸錦衣聊晝行¶
一年春好處寒食一百五想見束晨装沙頭震鼉鼓¶
昔吾有先正走卒稱司馬憂國等憂家人物君其亞(貴字/韻闕)¶
<pb:KR4d0295_WYG_001-7b>¶
　　七言絶句¶
　　　儀真法曹日作¶
紛紛惡直喜阿諛局束英豪氣不舒萬事付渠三昧手¶
此生自放五車書¶
　　　題儀真常平倉壁¶
苦被微官縛此身汗衣亭午亞紅塵維舟醉卧垂楊下¶
輸與江湖自在人¶
　　　儀真呈隣居同官¶
<pb:KR4d0295_WYG_001-8a>¶
南樓風物怯新晴管領心知獨有君從使市聲鏖午枕¶
不妨清夢到行雲¶
　　　過尤溪¶
尤溪塘上征人路記得停驂一解顔十載重來兒女換¶
似曾相識有青山¶
　　　過剡溪¶
青山疊疊水潺潺路轉峯回又一灣想見雪天無限好¶
不妨獨棹酒船還¶
<pb:KR4d0295_WYG_001-8b>¶
　　　賦陳太史所築凌雲亭四首¶
太史曾題仲舉輿子虛賦就壓蓬廬終然不負凌雲志¶
㑹向蓬萊頂上居¶
吏退庭空一逕深交柯宻葉布繁隂婆娑誰識先生意¶
恐負當時庇物心¶
紫煙縹緲接雲霞亭下連甍十萬家想見當年闗尹子¶
已占柱史入京華¶
身自蓬萊頂上來彩雲深處見崔嵬憑髙莫作凌雲想¶
<pb:KR4d0295_WYG_001-9a>¶
聞説天門有詔催¶
　　　題馮公嶺旅邸¶
層樓傑閣聳朱欄樓下行人自徃還但見彩雲横木末¶
不知身在翠微間¶
　　　題永嘉寺壁¶
石泉飛下寳蓮宫似聽鈞天奏未終千古風流謝康樂¶
可無屐齒此山中¶
　　　題石門奉真觀¶
<pb:KR4d0295_WYG_001-9b>¶
疊障為屏石作門隂雲漠漠雨昏昏清游到晚不知去¶
要上峯頭望曉暾¶
　　　吳門道中¶
三吳豪俠騁輕肥盡是當年襁褓兒鬢髪蒼蒼顔色改¶
問翁如此復何為¶
　　　舟過惠山¶
小立船頭看惠山山尖半在有無間蠶眠未老秧方緑¶
且放煙雲自徃還¶
<pb:KR4d0295_WYG_001-10a>¶
　　　舟中¶
蓼岸著花紅半吐稻畦過雨綠平鋪炊煙起處三家市¶
却向江湖憶畵圗¶
　　　醉中¶
一樽綠酒與君同且喜荷香送晩風四座盡傾談柄白¶
滿筵不用舞裙紅¶
　　　漫塘口占¶
醉著船頭背月眠醒來紅日浴晴川等閒活計無人共¶
<pb:KR4d0295_WYG_001-10b>¶
獨占江湖萬里天¶
　　　九日¶
擣餈篘酒薦新舂嘆息年來甔石空不惜解衣供一餉¶
要令稚子識家風¶
　　　感春¶
隔溪啼鳥弄新音繞岸蒲芽迸綠簪花事只今强半在¶
不妨風雨攪春隂¶
　　　七夕¶
<pb:KR4d0295_WYG_001-11a>¶
天孫今夕渡銀潢女伴紛紛乞巧忙乞得巧多成底事¶
祗堪装㸃嫁衣裳¶
　　　天台道中用陳氏園亭韻¶
筍輿穿過萬重山邂逅登亭一解顔剩欲題詩徧蒼石¶
舉頭羞見嶺雲閒¶
　　　再用韻¶
亭俯澄波對碧山山頭古木總蒼顔愛山未辦還山計¶
猿鶴還應伴我閒¶
<pb:KR4d0295_WYG_001-11b>¶
　　　秋懷二首¶
翠幄迎霜半染紅髙林風過雜笙鐘澄光萬頃天無滓¶
留與羲和駕六龍¶
一抹紅綃日脚霞千林暮靄納歸鴉西風捲盡梧桐葉¶
乞(去/聲)與中庭散月華¶
　　　嘲啼鳥(脫却破袴/)¶
破袴年來未改為園中啼鳥汝何知從教解使君侯悟¶
爾死何由得蓋帷¶
<pb:KR4d0295_WYG_001-12a>¶
　　　東陽道中聞杜鵑¶
萬里雲山路渺茫車輪竟日徃來忙憑君一語成歸去¶
笑殺兒時射四方¶
　　　聞桔橰¶
嵗旱田家競作勞車聲夜半響嗷嘈市門多少夸毗子¶
日晏髙眠笑爾曹¶
　　　宿直里店二首¶
扁舟泛泛逐驚湍朔吹颷颷作曉寒艤棹逺來投野店¶
<pb:KR4d0295_WYG_001-12b>¶
應門幸喜得儒冠¶
稻穫田空宿水禽去來終夜有清音投床倦客無他想¶
秪(入/聲)有江湖萬里心¶
　　　雷發散雨書懷¶
轟雷驚散半空雨赫日衝開萬里雲依舊炎炎還酷暑¶
南來猶幸有晴薫¶
　　　題吕城廟¶
吕公遺壘枕髙岡落日西風草木荒王氣懸知南國在¶
<pb:KR4d0295_WYG_001-13a>¶
不妨北面儼冠裳¶
　　　和陳倅校書惠詩¶
故交衮衮白頭新傾蓋相望有㡬人奉詔君應歸冊府¶
一蓑我欲老江濱¶
　　　和陳校書祈雨有應¶
一念憂民敢憚煩肩輿得得欵祠壇莫嫌勺水能多少¶
自是壺中世界寛¶
　　　和陳校書生孫¶
<pb:KR4d0295_WYG_001-13b>¶
四海聲名陳太丘元方有子復何憂他年羔鴈成羣至¶
不獨丹青詫豫州¶
　　　和趙季行用蘭花韻三首¶
破除百卉發孤芳造化工夫有抑揚平易堂中無箇事¶
一枝相對吐清香¶
結根嵓谷謝羣芳多謝光風為發揚騷客毋煩賦紉佩¶
省郎行矣趣含香¶
鶗鴂潜消百草芳清芬散逐楚風揚洛陽姚魏空增價¶
<pb:KR4d0295_WYG_001-14a>¶
愧死嵓隈有國香¶
　　　次韻蘇明仲¶
詩翁名字簡思陵死去人疑化鶴丁敗絮當年猶自擁¶
褐衣今日可忘情¶
　　　酬陳子與¶
門外秋光入句頻門前積雨少來人利名到底成何事¶
贏得江湖自在身¶
　　　送晦庵語孟集註與諸姪¶
<pb:KR4d0295_WYG_001-14b>¶
伊洛遺書徧討論微言千古破童昏要知此老殷勤意¶
送與君家好弟昆¶
　　　冬日即事¶
飛亷不解却豐隆結就濃隂萬里同須信碧霄無㸃滓¶
曉來紅日自生東¶
　　　戲和荆公讀漢書¶
當年泚筆笑愚忠後日私書迹更窮自是京劉異恭顯¶
未知君意與誰同¶
<pb:KR4d0295_WYG_001-15a>¶
　　　讀韓詩和其韻(詩有二句云力去陳言誇/末俗可憐無補費精神)¶
韓子文同孟氏醇陳言去盡只天真君詩費却雕鐫力¶
筆下應誇自有神¶
　　　讀蘓武傳¶
李陵衛律兩降人大義相規㡬盡誠陵語不傳傳衛律¶
要令千載識交情¶
　　　讀公孫𢎞卜式兒寛傳¶
儒雅𢎞寛世所宗汗青中介牧羊翁史家有意君知否¶
<pb:KR4d0295_WYG_001-15b>¶
未必文華勝樸忠¶
　　　讀樓護傳¶
劉氏難令吕氏安酈生大義炳如丹君卿賣友阿王莽¶
死去何顔見吕寛¶
　　　讀衛青傳¶
任俠行權世所誅將軍尚借齒牙餘古來名將勤招選¶
底事牢辭不敢居¶
　　　書陳少陽遺墨後¶
<pb:KR4d0295_WYG_001-16a>¶
贖死何由可百身遺書猶足警來人當時珍重千金字¶
此日凄涼一窖塵¶
　　　送應徽之歸天台¶
去來行李苦匆匆世路﨑嶇一笑中聞道倚門占鵲喜¶
早尋歸棹浙江東¶
　　　借明秀軒韻送趙推入幕二首¶
七澤波濤筆下吞相逢曉日上天門祗(入/聲)今出處難同¶
調慙愧髙軒㡬訪存¶
<pb:KR4d0295_WYG_001-16b>¶
紛紛末俗假成真幕府歸來歲聿新萬里終存江海志¶
一毫莫染簿書塵¶
　　　雲邊即事¶
山鳥紛紛不計名曉來聒聒弄新晴山人不識虞庭樂¶
疑是簫韶奏九成¶
　　　題龍祠米元暉詞後(以有改勝尋/為尋勝者作)¶
醉筆淋漓紀勝尋重來尚想百年心浪將一字殊先後¶
誰識朱弦太古音¶
<pb:KR4d0295_WYG_001-17a>¶
　　　松影¶
老松偃蹇印晴空倒影參差澹月中夜久無人共清賞¶
一庭蕭瑟走虬龍¶
　　　戲傳老(時在慈雲/寺設糜)¶
錦繡囊開一夜風萬家花栁鬬主月紅誰知一㸃陽和氣¶
盡在髙禪杖錫中¶
　　　謝薦醫¶
容貎天黥二十年刳腸一洗悵無縁秪今縱使逢醫緩¶
<pb:KR4d0295_WYG_001-17b>¶
却顧霜毛已颯然¶
　　　雲邊阻雨¶
輾轉無眠到夜闌鵲聲送喜近簷間好風吹㫁夜來雨¶
晴日放開雲外山¶
　　　又用前韻¶
薔薇籬落送春闌笋葚園林早夏間牛背牧兒酣午夢¶
不知風雨過前山¶
　　　酬傳老¶
<pb:KR4d0295_WYG_001-18a>¶
人生不見古無懷平陸猶成灔澦堆百歲髑髏能發語¶
有生非樂死非災¶
　　　題布金寺鐘樓¶
雲間縹緲出層樓樓上鐘成四百秋當日繁華今不見¶
鐘聲依舊滿林丘¶
　　　黃梅¶
林梢脆實薦辛酸尚記兒時刮目看老去齒牙無復昔¶
曉枝猶喜墮金丸¶
<pb:KR4d0295_WYG_001-18b>¶
　　　題張端衡竹木石畫¶
槎牙髙樹蕭梢竹絶島風煙開短軸更煩㸃筆作衰翁¶
嘯月吟風飲山渌¶
　　　送張端質上春官¶
第一江山酒兩壺送君鼓篋入皇都直須第一收名第¶
莫使江山擅美呼¶
　　　送劉簿秩滿東歸¶
一官簿領十年間此去青雲手可攀勝日西湖浮畫舫¶
<pb:KR4d0295_WYG_001-19a>¶
頻將巵酒酹孤山¶
　　　謝趙使君豁租¶
長榜朱書又墨書使君頒令豁逃租一千里内歡聲滿¶
十數年來此事無¶
　　　送茅監¶
一棹東來載月歸宦途此去有光輝祖筵是處花枝裊¶
慙愧衰翁晝掩扉¶
　　　寄潘子善上舍¶
<pb:KR4d0295_WYG_001-19b>¶
寂寞安居十載餘髙軒欲過尚躊躇莫嫌窮巷青泥滿¶
自是門多長者車¶
　　　代柬寄王去非¶
聞隨使節過江東想見旌旗十里紅多少蒼生在寒谷¶
早吹鄒律轉春風¶
　　　寄江東真漕(徳秀/)¶
金陵千古帝王都肉食何人解逺圖只有愛民真學士¶
不慙通務漢三儒¶
<pb:KR4d0295_WYG_001-20a>¶
　　　簡同志¶
竹韻因風來滿楹桂枝和月印中庭遥知棊罷渾無事¶
百首新詩醉復醒¶
　　　謝紀倅惠梅¶
翠實堆盤對緑樽清香尚想月黃昏主人合試調羮手¶
病叟難忘止渇恩¶
　　　口占謝陳使君¶
相思目㫁鑑湖船書别殷勤敢贈言未解終南尋捷徑¶
<pb:KR4d0295_WYG_001-20b>¶
少寛谷口截朱轅¶
　　　書蒋雲巢詩巻後¶
逸興常同造物游駕巢不與世人侔日晴紫翠開千嶂¶
依舊君家在上頭¶
　　　雲邊遣興¶
洩雲日日冒山頭古澗淙淙咽怒流但得農家餘雨澤¶
不妨客子嘆淹留¶
　　　乙酉夏述懷二絶¶
<pb:KR4d0295_WYG_001-21a>¶
水邊舟子競招招陌上車塵晩更嚻祗有幽人無箇事¶
藕花深處弄輕橈¶
岸栁風摧更綠饒檻花當暑自紅嬌流行一氣元無息¶
松栢何妨獨後彫¶
　　　答王去非覓栁栽¶
不惜柔條折贈君與君分占萬家春祗愁五栁門前景¶
不稱三槐堂裏人¶
　　　得軒即事¶
<pb:KR4d0295_WYG_001-21b>¶
上印還家不計年水光彌望木參天綠雲洞裏(嘗名漫/塘上為)¶
(綠雲/洞天)開書幌紅錦波心漾酒船¶
　　　荷花¶
淤泥除盡藕根空留得孤芳照病翁水面亭亭塵不染¶
懸知不是蓼花紅¶
　　　和錢晉之綠雲洞天韻¶
理亂幽人了不聞扶疎遶舍綠成雲洞中不異人間世¶
一枕邯鄲浪䇿勲¶
<pb:KR4d0295_WYG_001-22a>¶
　　　答鍾元達覓藕栽二首¶
紅粧翠蓋出汚塗水面風吹醉欲扶自是凌波有仙種¶
文君莫訝茂陵姝¶
漸㸃青錢浮水面猶将素節混泥沙送君百頃風潭上¶
莫笑原非十丈花¶
　　　戲謝張端衡惠牡丹并湯鵝¶
右軍(俚語/謂鵝)渾脫從花王老子開盤喜欲狂擬揷一枝無¶
稱面浪餐鵝炙愧劉郎¶
<pb:KR4d0295_WYG_001-22b>¶
　　　題瀑布畫¶
洩雲澒洞遮山腹古木槎牙繚山足舉頭百丈瀉寒泉¶
知有髙峯挿天綠¶
　　　題德源庵(祖墳所在因倣/社倉以惠村民)¶
牖戸綢繆實父基豆區積貯訓承師老來事業僅如此¶
慙愧平生祗(入/聲)小知¶
　　　回陳兄惠瓜¶
碧圓到眼舌生津三載深慙拜賜頻莫怪尊前最知味¶
<pb:KR4d0295_WYG_001-23a>¶
東陵自是種瓜人¶
　　　奉酬陳居士¶
髙人不作飯牛歌盍嚮滄浪具笠蓑正使同舟欠西子¶
也勝逐日效秦娥¶
　　　用韻索青娥丸¶
病餘不賦惱儂歌活計江湖一釣蓑儻許膏肓驅二豎¶
肯令紅粉汚青娥¶
　　　代柬蘇僉¶
<pb:KR4d0295_WYG_001-23b>¶
七十收身古戰場歸來八十更康强酒闌庭戸秋光好¶
想見詩成一縷香¶
　　　柬張簿二首¶
簿書閱過㡬牛腰一縷清香午未消梔室醉吟誰是伴¶
鐵城折簡可頻招¶
細肋朝來正割鮮瓦瓶先臘湛寒泉香棲枳棘寜多日¶
㫁送横飛上九天¶
　　　代柬促陳居士歸¶
<pb:KR4d0295_WYG_001-24a>¶
一棹東遊久未歸羞囊應已典春衣淡煙疎栁鱸魚市¶
底事流涎對落暉¶
　　　代柬答徐監押¶
隋堤綠栁漾清流畫舸輸君爛漫遊柘蕩髙湖須老伴¶
不妨捩柁出灣頭¶
　　　口占送紙鶴帳與王克家中書(塈/)¶
雪翎丹頂更𤣥裳持赴君家六尺牀午枕不須蠻素問¶
主人心地正清涼¶
<pb:KR4d0295_WYG_001-24b>¶
　　　和王克家所寄草堂詩二首¶
絃歌流化記琴堂椎魯難言愧互鄉正對薇花揮翰墨¶
猶能春草夢池塘¶
身在金華與玉堂寄聲時到祝雞鄉為言舊訪盧仝處¶
栁壓平堤水滿塘¶
　　　次韻謝范黃中運管(炎/)二絶¶
一區聞道宅新成瀟灑真堪寄此生胷次清冰元自瑩¶
不妨更向玉壺盛¶
<pb:KR4d0295_WYG_001-25a>¶
刁塢春回花滿枝沈溪夢㫁水盈池遥知弔古經行處¶
落紙雲烟總是詩¶
　　　題恭靖兄志庵二首¶
宅兆當從志所安故山松竹舞林巒莫嗟外有封疆隔¶
(亡姪欲求鄰/壤未得之)自覺中含宇宙寛¶
山勢西來如鳯舞林巒左轉若龍蟠門前一水流新綠¶
須信神心萬古安¶
　　　題明倫堂(六杉中/一桂)¶
<pb:KR4d0295_WYG_001-25b>¶
六樹庭前過屋山一枝仙桂許髙攀(俗説/如此)風雲有幸逢¶
千載里社應先庇萬間¶
　　　送徐兄封川之行¶
别時觸目是愁端適喜君懐宇宙寛千里事人猶見喜¶
寄聲别駕好相㸔¶
　　　聞杜䳌三首¶
　舊於東陽道中聞杜䳌啼曾題壁間一絶鄉邑無此¶
　鳥近頗有之因作三絶其一用舊韻以解前詩之大¶
<pb:KR4d0295_WYG_001-26a>¶
　言無實云時紹定己丑春¶
當日停輈古道傍大言聊以解愁腸只今老去還吳下¶
無復驅車走四方¶
天津橋上小徘徊入耳新聲兆有開家住江南異京洛¶
不因君至浪驚猜¶
薄宦思歸畏嶮巇從君歸去苦嫌遲歸時綠鬢今黃髪¶
歸路平安我獨知¶
　　　送洪季揚(揚祖/)分教横州兼呈丁帥二首¶
<pb:KR4d0295_WYG_001-26b>¶
仕有為貧難擇地志將及物要乘時青衫入手南中去¶
此意惟應我輩知¶
五百人中占上㳺四千里外客諸侯南中頼有賢方伯¶
處我應須勝自謀¶
　　　送機僧代柬莊氏¶
長蕩湖南好事家祇今無復舊豪華斗升為乞西江水¶
涸鮒餘生或有涯¶
　　　送丁道士住洞陽¶
<pb:KR4d0295_WYG_001-27a>¶
華陽洞口鍊丹臺仙客遺基在草萊急遣羽流專洒掃¶
千年去鶴㑹歸來¶
　　　九日送酒黃竹磵¶
老瓦盆中渌酒香田家風物近重陽不知竹磵槃桓處¶
今賦黃華第幾章¶
　　　寄題洪氏永則軒¶
此則天然與性俱執柯何必逺求歟父兄行已一家法¶
聖哲傳心萬巻書¶
<pb:KR4d0295_WYG_001-27b>¶
　　　為紀生借屋¶
乃祖焚身為祖劉末孫那敢不相周單辭徃扣賢公子¶
茅屋何妨得借留¶
　　　送上元張尉兼柬吕制幹二首¶
千古繁華白下亭萬家花栁擁層城登臨此去非無地¶
彈壓中間要有聲¶
幕府東來第一人姓名星斗揭蒼旻龍駒要踏浮雲去¶
好向庭前一問津¶
<pb:KR4d0295_WYG_001-28a>¶
　　　枕上四首呈丁景舒(時景舒句/容罷歸)¶
督郵行縣豈徒哉指㸃虛無作禍媒料得淵明知此意¶
懸抛印綬賦歸來¶
弦歌容與倦將迎五斗看來一羽輕若也兒曹知此意¶
可容千載擅清名¶
籬邊把菊玩遺芳未肯從渠入醉鄉五字句中窺屈宋¶
七絃聲裏到羲皇¶
等閒逰目送飛鴻適意何妨酒一中蓮社未應尋盛逺¶
<pb:KR4d0295_WYG_001-28b>¶
竹林中亦著濤戎¶
　　　代柬謝袁兄¶
漁樵並舍兩相忘三逕回㸔久就荒只有生平真活計¶
湖光萬頃接山光¶
　　　送無灰酒周馬帥口占三絶¶
寳璽來歸萬國春海隅花鳥亦欣欣皇恩更向將軍厚¶
乞(去/聲)與人間自在身(借/用)¶
乞得閒身荷聖朝舊棲佳處日逍遙却憐赤壁歸來日¶
<pb:KR4d0295_WYG_001-29a>¶
歌舞樽前祗小喬¶
奉寄無灰酒十罌一盃入藥可長生藥成預約分酬我¶
眉夀相期比老彭¶
　　　奉酬敬亭石隠君¶
宛陵佳處敬亭山中有臞仙獨自閒賸喜好音來物外¶
莫令佳句到人間¶
　　　為土山行者勸縁¶
莫言山勢但陂陁坐㫁東南萬頃波地勝要人勤洒掃¶
<pb:KR4d0295_WYG_001-29b>¶
瓶空無米却如何¶
　　　送珪老住普照¶
結屋緣崖地苦慳嘉名猶記夀丘山萬家不隔髙人眼¶
日月東西見徃還¶
　　　贈沈術士號金腰帶¶
萬釘寳帶誠堪羨七字成詩喜欲狂世事浮華有真趣¶
贈君一笑作行囊¶
　　　湯參議惠蓮走筆以謝(時兩姪/分争)¶
<pb:KR4d0295_WYG_001-30a>¶
蓮實同房若弟昆人情乖異不堪論只今昆弟成胡越¶
蔓草猶能庇本根¶
　　　走筆送韓昕伯謁任廣文¶
芹宫競說廣文賢姓字髙懸衮繡邊八十老翁無失徳¶
三千弟子盡推先¶
　　　題明秀軒(時趙虞/卿新修)¶
波摇山綠浸雲根山壓波回不受吞鏡面平開三萬頃¶
當軒管領屬王孫¶
<pb:KR4d0295_WYG_001-30b>¶
　　　和劉聖與顧龍山探梅四首¶
玉骨冰肌淑且真只應姑射可為隣東風次第吹桃李¶
輸與儂家第一春¶
暗裏曹劉可識真意行不必問比隣天涯望㫁無來使¶
占取山中自在春¶
山行未愜此情真問訊寒梅到比隣但有疎花印寒月¶
不妨自是一家春¶
費盡鉛華總失真色香清絶兩無隣待渠經始和羮了¶
<pb:KR4d0295_WYG_001-31a>¶
乞(去/聲)與無邊草木春¶
　　　甲午秋作四絶題窻間¶
驛吏持來郡吏批丁寜急急趂符移兒童駭汗催科急¶
趣駕元來荷聖慈¶
明時一士不遐遺臣子無才盍自知騎馬趨朝常處士¶
㡬人笑誦醉翁詩¶
漆園逸氣藐雲霄吏部英詞掲斗杓未用雞蟲分得失¶
笑㸔鵬鷃兩逍遥¶
<pb:KR4d0295_WYG_001-31b>¶
聯翩銜尾下深溪又是當年竭澤時玉燭均調何日是¶
舂陵三歎次山詩¶
　　　贈凌山人二首¶
星冠鶴氅賸威儀新納官錢得度歸慙愧三茅老兄弟¶
一生木石草為衣¶
百鍊靈丹手製成等閒騎鶴上青冥緱山自有來時侣¶
莫羨遼東化鶴丁(凌本李居士弟子/今師丁道士故云)¶
　　　贈齒醫魯生¶
<pb:KR4d0295_WYG_001-32a>¶
曾過當湖好事家園池髣髴記豪華老來只欲甘藜藿¶
乞(去/聲)我仙方固齒牙¶
　　　次李秀嵓鶴溪四詩韻¶
凄凄寒日漾溪流獵獵西風送客舟勇退端為天下計¶
留行誰為聖王謀¶
忠謀衮衮要須殫㡬度敷陳舌本乾夜半㑹思前席對¶
天遙毋使此心闌¶
少年意氣十分强河廣期憑一葦航老去結廬漁舍畔¶
<pb:KR4d0295_WYG_001-32b>¶
笑㸔鳬雁徃來忙¶
稻粱初熟社醅香草草盃盤不著行别後書來煩記取¶
綠楊堤畔水盈塘¶
　　　賀真參政因以為戒¶
名賢得位古來難君有髙名宇宙間願率衆星環北極¶
要令百世仰西山¶
　　　聞田老死于臨安¶
見說眉龎質粹温他年凖擬大吾門可憐不識家翁面¶
<pb:KR4d0295_WYG_001-33a>¶
虛作人間一世孫¶
　　　送鄭節夫¶
盛年已去壮心闌此别懸知後㑹難願使乾坤同日月¶
不妨閩浙異江山¶
　　　柬西岡諸李謀復宏詞墓¶
前朝流派日星明聖代殊科更䇿名遺骨未寒丘壟廢¶
可能宗黨不闗情¶
　　　書湯兄詩巻後并呈丹陽大夫三首¶
<pb:KR4d0295_WYG_001-33b>¶
明月韜光甓社湖發揮千載賴耆儒清江曲就無人識¶
來徃横塘一鄙夫¶
令尹胷襟隘五湖狂言時肯聽迂儒未知他日翹材館¶
可著當年鄭介夫¶
長安未必勝江湖蓋世功名徯大儒三事更應登宻令¶
一㕓我欲伴樵夫¶
　　　走筆謝王老丈惠花牋¶
璀璨金魚學士牋玉堂落筆起雲煙半生野外扶犂手¶
<pb:KR4d0295_WYG_001-34a>¶
乞(去/聲)與真如擲道邊¶
　　　題子登姪環綠齋¶
竹樹回環一畝宫紅塵不到綠隂濃堆前祗(入/聲)有書千¶
巻善後懸知䘵萬鍾¶
　　　題槃齋¶
不到槃齋十一年舊時梧栁已參天應乘天上浮雲去¶
忍㸔梁間淡月篇¶
　　　題劉文簡所藏墨梅巻¶
<pb:KR4d0295_WYG_001-34b>¶
煙雨和成宛擅場新來飜著雪衣裳以吾不可學渠可¶
善學楊君秪此郎(楊補之甥湯君所畫自謂得補之白/黑相形法此巻乃為倒暈素質以反)¶
(之/)¶
　¶
　¶
　¶
　¶
　漫塘集巻一¶
